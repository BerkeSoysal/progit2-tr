=== Komut Satırı

Git'i kullanmanın birçok farklı yolu vardır.
Orijinal komut satırı araçları ve yetenekleri değişiklik gösteren bir sürü grafiksel kullanıcı arayüzü (GUI) mevcuttur.
Bu kitapta, Git'i komut satırı üzerinden kullanacağız.
Komut satırı, _tüm_ Git komutlarını kullanabileceğiniz tek yerdir - grafiksel kullanıcı arayüzlerin çoğu, basitlik adına yalnızca birkaç Git işlevini yerine getirir.
Eğer komut satırı versiyonunu nasıl kullanacağınızı biliyorsanız büyük ihtimalle grafiksel kullanıcı arayüzü versiyonunu nasıl kullanacağınızı kolayca anlayabilirsiniz; fakat bunun tersi her zaman doğru olmayabilir.
Ayrıca, grafiksel istemci seçiminiz her ne kadar kişisel zevlerinizle alakalı olsa da, _tüm_ kullanıcılarda komut satırı araçları yüklenmiş ve kullanıma hazır olacaktır.

Mac'de Terminal'i ya da Windows'ta Komut Satırı (Command Prompt) veya Powershell'i nasıl açacağınızı bilmenizi bekliyoruz.
Eğer burada ne hakkında konuştuğumuzu bilmiyorsanız, kitabın geri kalanında kullanacağımız örnek ve açıklamaları takip edebilmek için bir süre araştırma yapabilirsiniz.
